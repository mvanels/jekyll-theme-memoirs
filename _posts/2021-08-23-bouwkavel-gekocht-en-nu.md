---
layout: post
title:  "Bouwkavel gekocht, en nu?"
author: "lise"
categories: [Kavel]
tags: [Kavel]
image: https://github.com/mvanels/jekyll-theme-memoirs/blob/ad1c8e467ab196b17705268bd514c951620b1bb5/assets/images/bouwgrondtekoop.jpg
---

Een eigen huis bouwen, het is voor veel mensen een droom. Een woning die precies aansluit op jouw wensen en volledig aansluit op jouw stijl en woonbehoeftes. Voor veel mensen blijft het echter een droom, want een eigen huis bouwen is voor niet iedereen weggelegt. Bouwkavels waar je zelf de regie mag voeren zijn schaars en vaak erg in trek wanneer ze beschikbaar komen voor verkoop. Wellicht heb je jezelf al meerdere keren ingeschreven op bouwkavels van de Gemeente, maar wordt je elke keer weer uitgeloot. Of misschien gaat dat perfecte kavel telkens net aan je neus voorbij. 
Wanneer dan eindelijk de dag aanbreekt dat je ingeloot bent of het perfecte kavel op een andere manier op jouw pad komt mag er zeker getoast worden.. want dit is het begin van een enorm avontuur! 

Maar dan? Er komt ineens een hoop op je af, en door de bomen kan je het bos niet meer zien. Waar moet je vervolgens aan denken om deze stap tot een succes te brengen?   

**Neem een optie op het kavel**

Wanneer je een kavel van een Gemeente in Nederland koopt, krijg je vaak een kosteloze optie op het kavel aangeboden. Dit is een afgebakende periode, soms 1 maand, soms langer, waarin het kavel voor jou gereserveerd wordt en jij tijd krijgt om na te denken over of je daadwerkelijk tot de koop hiervan wil overgaan. Deze optie geeft jou de tijd om het e.e.a. uit te zoeken voordat de koop definitief wordt. Gebruik deze tijd goed om voor jezelf de belangrijkste zaken op een rijtje te zetten. Denk hierbij aan:

- Ga aan de slag met een eerste ontwerp! Plan eventueel een verkennend gesprek in met een architect om jullie wensen te bespreken. Met een voorlopig ontwerp kan je vervolgens prijsopgaves opvragen bij andere partijen om inzage te krijgen in de bouwkosten;
- Ben je van plan een aannemer in te schakelen welke (delen van) het huis moet gaan bouwen? Ga op tijd in gesprek met de aannemer! In de huidige markt zijn aannemers vaak al helemaal volgeboekt, zorg dus dat je op tijd een aannemer vast legt zodat je een planning kan gaan maken. Ook kan de aannemer alvast op basis van het (eventueel ruwe) ontwerp een inschatting maken van de kosten;
- Ga je zonder aannemer bouwen? Vraag dan bij diverse partijen offertes op om een indicatie te krijgen van de bouwkosten.
- En niet onbelangrijk, ga in gesprek met een financieel adviseur adviseur om inzage te krijgen in jouw financiÃ«n. Hoeveel hypotheek zou je kunnen lenen en is dit toereikend om het huis van jouw dromen te bouwen?

Benut de tijd die de Gemeente in een optie aanbiedt goed! Het is immers een gratis bedenkperiode waarbij het kavel beschikbaar wordt gehouden voor jou. Een aantal Gemeenten in Nederland biedt ook nog de mogelijkheid aan om deze periode te verlengen tot X aantal maanden, hiervoor worden vaak wel aanvullende kosten in rekening gebracht. Mocht je gedurende of aan het eind van deze periode tot de conclusie komen dat je helaas af moet zien van de bouwplannen, dan heb je het recht de overeenkomst te ontbinden en ben je alleen reserveringskosten verschuldigd. 

 


