---
layout: page
title: Over ons

permalink: /about
comments: false
image: https://github.com/mvanels/jekyll-theme-memoirs/blob/4e59587c7490fa2b17930c8980329d2ce539cf27/assets/images/maartenenlise.png
imageshadow: 
---

Hoi! 

Leuk dat je er bent. We stellen ons graag even voor. Wij zijn Maarten en Lise en wij bouwen een huis! Dit doen we in eigen beheer, dus zonder aannemer, en zijn dus verantwoordelijk voor de co√∂rdinatie en het verloop van het gehele proces. Hiervoor sturen we de vakmannen, specialisten en leveranciers zelf aan om ervoor te zorgen dat iedereen aan het werk is/kan en tijdig alle materialen tot hun beschikking hebben.

Toen wij ons in december 2020 inschreven voor een (of eigenlijk meerdere) van de 15 nieuwbouwkavels in het plan die onze gemeente verkocht, hadden wij nooit en te nimmer verwacht dat we in januari 2021 tijdens de loting onze naam te horen zouden krijgen. Het animo voor onze kavels was groot, met 150 inschrijvingen voor 15 kavels was de kans klein dat wij tot een van de gelukkigen zouden horen. En toch bloeide onze hoop (en ongeloof) op toen we tijdens de loting onze naam voorbij hoorde komen en we op nummer 1 van de reservelijst terecht kwamen. Niet snel daarna kwam het bericht van de Gemeente dat er een kavel voor ons beschikbaar was en of we hier een optie op wilde nemen. Dit houdt in dat de gemeente het kavel voor je reserveert, waardoor je de tijd hebt om een aantal zaken op een rijtje te zetten om voor jezelf te bepalen of het (financieel) haalbaar is. In ons geval kregen we hier een maand voor de tijd, dus we moesten aan het werk!

Nadat de verbazing en de euforie weggezakt waren, sloeg de stress toe. Want wat weten wij nou over het bouwen van een huis? En wat moesten we eigenlijk uitgezocht hebben, voordat we de knoop kunnen doorhakken? En konden we dit eigenlijk wel betalen?

Inmiddels zijn we al wat verder in het proces en hebben we het geluk gehad dat we mensen om ons heen hebben die ervaring hebben in deze wereld en ons hierin kunnen begeleiden, maar niet iedereen heeft zoveel geluk. Omdat wij toen wij begonnen een soortgelijke bron niet konden vinden, delen wij daarom via deze website graag onze ervaringen, geven je tips en proberen we je zoveel mogelijk mee te nemen in de verschillende stappen die wij hebben gezet en beslissingen die we hebben moeten maken om ons droomhuis te realiseren. Uiteraard delen we zo nu en dan ook een update over ons eigen bouwproces!

Veel lees- en bouwplezier gewenst!

Liefs,
Maarten en Lise


p.s. Vragen? Stel ze gerust via het contactformulier op deze website!


